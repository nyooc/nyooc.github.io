Date: 2013-08-22
Tags: Appalachian Trail

# 05.nap: Szánsájn písz hepinesz in enszí

## 86.3 (16.7) Standing Indian Shelter

Reggel óvatosan csekkoltam az aszfaltot: száraz! Nem esett éjjel! Mire átfutottam volna a Subwaybe reggelizni, már szökött, és amikor Sally, a *shuttle service* beállt az ajtóm elé, már zuhogott. Kedélyesen elbeszélgettünk a kocsiban és azt mondta, elvileg jó idő lesz, miközben húszra lassított, mert az orráig sem látott a viharban.

Hehe, ennyit tudsz, Georgia! Egyórányi menet után aztán tényleg abbahagyta, és mire megérkeztem hőn áhított második államomba, már a nap is sütött. Sajna egy darab kilátópont sem volt, így csak a fák közül sejlettek fel a környező monstrum hegyek, de holnaptól elég hosszú időn át nem így lesz, sorra érkeznek a híres *bald*ok. Csak időjárás, nehogy elromolj holnapra plíz.

Egyedül shelterezek és majdnem továbbmentem a következőbe, de az majd 25 mérföldes napot csinált volna, ès még mindig nem akarok durvulni, ráadásul brutál szintek jönnek most már egyfolytában. Viszont nagyon büszke vagyok a macibiztos kajafellógatásomra, itt már nincs drótos segédeszköz, mindent egyes egyedül oldottam meg. Amúgy az imént volt egy kis táblácska, *NC Bear Sanctuary*, jó mi?

![Ez a nyakatekert fa fogad az új államban.](https://lh3.googleusercontent.com/-nNsjovOw2SY/UoU5ru5uOFI/AAAAAAAAJDM/XF1hpqttOAU/s1152-Ic42/20130822_132705.jpg)