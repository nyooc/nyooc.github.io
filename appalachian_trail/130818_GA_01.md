Date: 2013-08-18
Tags: Appalachian Trail

# 01.nap: Welcome to the Jungle

## 15.8 (15.8+1) Gooch Mountain Shelter

Nagyon durva, előző éjjel 3 órányi alvás után felébredtem, és annyira ideges voltam, mint soha életemben, nem is aludtam vissza többet. Valamit kéne ezzel kezdeni: a túrától való tudat alatti félelmem az elmúlt két hónap csúcsára kulminálódott, és alig bírok enni is. Most, hogy kiderült, nem halálos az AT-n túrázni, ugye elmúlik???

Georgia esőerdejéből kaptam ma mindent,kezdve a gomolygó ködtől a szakadó esőig, de egész jó kis túra volt a mai. Gyönyörű az ösvény, egzotikusak a növények, a macik egyelőre bujdosnak és sok az emelkedő. Mi lesz itt még!

A legjobb mégis az esőházban jött: együtt alszok egy hármas csapattal Tennesseeből. Tökjó fejek (mint eddig mindenki), egész este dumáltunk és kaját cserélgettünk. Nagy kár, hogy  a másik irányba mennek, bár kettejük előreugrik és talán megint találkozunk.

Na tessék, rákezdett az eső. Baromi jó hallgatni a kopogását. Jó éjt!

![Apa, kezdődik!](https://lh3.googleusercontent.com/-19PLirc1vxI/UoU5pRBGkZI/AAAAAAAAJC0/0OHgZO5cI9M/s1024-Ic42/20130818_102246_m.jpg)

![Rengeteg jó kis gyaloghíd.](https://lh3.googleusercontent.com/-P8vxwkYc3D4/UoU5qdhrp1I/AAAAAAAAJRg/nfNpOELXrFg/s800-Ic42/20130818_103401.jpg)